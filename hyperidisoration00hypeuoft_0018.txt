XIV PRAEFATIO

animum induceret, cum Kenyon ¹) litterarum formas alias
Ptolemaicae alias aetati Romanae assignans ex Herculanen-
sium maxime voluminum comparatione primo a. Chr. saeculo
eum attribueret. Talia autem iudicia ex scriptura et orthogra-
phia petita ambigui aliquid habere in propatulo est. Itaque
uter rectius iudicaverit, vix quisquam discernere audeat.

Tertium locum obtinet volumen Parisinum numeris 9331
et 10438 signatum, quo continetur oratio κατὰ Ἀθηνο-
γένους A'. Id anno 1888 Eugenius Revillout, Musei Aegyp-
tiaci Luparensis tunc temporis praefectus, a negotiatore
quodam Graeco, qui in Aegypto cirea Panopolin vetustam
hodiernumque Sohag habitabat, denariis Gallicis mille et
quingentis emit, emptum ipse evolvit, inter evolvendum
quae plurima discissa erant fragmenta magnam partem
tam accurate reposuit, ut totum fere, quantum eius super-
erat, ad pristinam condicionem revocaret. Idem primum
duas columnas, tertiam scilicet et quartam (1889), dein
totam orationem una cum commentario edidit (1892). Cum
autem in studiis Aegyptiarum litterarum ad id tempus ma-
gis versatus esset quam Graecarum, ultimi laboris socios
sibi assumpsit Hermannum Diels et Fridericum Blass, quo-
rum sagacitate facturn est, ut plenior iam et emendatior
altera editio in publicum prodiret (1892). Adiunctae erant
imagines phototypicae omnium columnarum et fragmen-
torum. Doctam praeterea et insignem post priorem Revil-
louti editionem huic orationi operam navavit H.Weil (1892),
post eidem recensuerunt qui Philippideam: Herwerden (1 893),
Kenyon (1893), Blass (1894), accesserunt Vogt (1894) et
Wenger (1903—1906).

s Voluminis P descriptio. Volumen et ab initio et a fine
mutilum quantum hodie restat longitudine est unius metri
et LXXIII fere centesimarum, altitudine XXIII fere centesi-

marumfl) Paginae (sive columnae) litteris repletae servan-

1) Palaeography p. 78.

⁶2) Conservatur quattuor vitris inclusum, quorum primum (A)
columnas I—XI‚ secundum (B) columnas XII (Nr. 10438) et

