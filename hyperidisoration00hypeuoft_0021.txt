PRAEFATIO XVII

vitro ab utraque parte ligneaque forma munitae in Museo
Britannico repositae sunt (Pap. 98). Textum autem post
Babingtonis editionem priorem (1858) et alteram (1859)
recensuerunt in Germania Kayser (1858), Sauppe (1860),
Tell (1861), Fritzsche (1861), apud Batavos Cobet (1858),
in Italia Comparetti (1864), apud Gallos Caffiaux (1858,
1861, 1866).

voluminis S deseriptio. Volumen ex duabus chartis
olim separatis confectum est„ Cum enim inde ab initio ns-
que ad columnam decimam papyri fibrae rectae decurrant,
transversae inde a columna undecima, priorem partem om*
σθόγραφον quod dicunt esse apparet. Nimirum continet haec
a tergo scripturae cuiusdam astrologicae columnas sex 1), po-
sterior autem a tergo omni scriptura vacat. lam e sex illis
columnis cum ultima alterius chartae parte inducta sit, ne-
cessario consequitur duas chartas in eius demum usum esse
coniunctas, qui Hyperidis orationem scripsit. Cum autem
astrologus ille charta adversa usus esset, huic nihil relinque-
batur nisi ut primas decem columnas in aversa chartae parte
describeret, scilicet ea, in qua fibrae rectae superiacebant,
Quo factum est, ut atramentum interdum per rimas disce-
deret et crassiores omnino litterarum ductus evaderent atque
angustiores quam in ullo alio Hyperidis volumine. Etiam
chartae genus deterius est et scriptura inaequabilis oum
longitudine et latitudine columnarum tum versuum densi-
tate et litterarum magnitudine. Verisimile est librarium pro
orationis ambitu non ita amplum volumen habuisse3 quare
cum animadverteret spatium vix suffecturum esse, coactus
est omnia in artius constringere neque marginibus parcere,
cumque primam columnam XXXIV, alteram tertiamque tri-
cenorum ternorum versuum fecisset, in proxima XXXVIII,
dein XL, dein XXXIX, in ultimis duabus quadragenos qua-
ternos ponere. Item ne vacua quidem inter singulas colum-
nas reliquit, sed dirimendi causa crassas lineas singulas vel

1> cf. Greek Papyri in the British Museum ed. F. G. Kenyon
1893, Nr. 98 p. 126, tab. 723q. et C.Wessely, Denkschrift der

Wiener Akadem. 1888, p. 15osq.
Hyperides ed. Jensen b

