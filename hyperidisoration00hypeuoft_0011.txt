PRAEFATIO Vll

tamen adhuc orationum primae et secundae partes haud exi-
guae, de quibus recuperandis iam spes fere omnis deest.

Voluminis A descriptio. Charta melioris notae est.
Quae integra restat pars [Pap. 115] longitudine est trium
fere metrorum et dimidii, altitudine XXX fere centesima-
rum.¹) Singulae autem ex quibus confecta est plagulae tam
bene conglutinatae sunt, ut commissurae accurate detegi iam
non possint: quas quidem cognoscere milii videbar, inter se
distabant quinis fere et vicenis centesimis. Spatia litteris
repleta altitudine sunt XVI, latitudine V fere centesimarum,
intervalla intercedunt binarum fere centesimarum, margo
superior sex, inferior octo ferme centesimas patet. Numerus
versuum in singulis paginis exaratorum ita variat, ut neque
plus triginta sint neque minus viginti septem, ipsi versus
nusquam fere plus XVIII, nusquam minus XIII litteras
continent.

Scriptura. Litterae ²) satis eleganter scriptae omnes fere
eadem sunt magnitudine, nisi quod Φ et Ψ et sursum et deor-
sum versus producuntur. Littera Β a parte superiore aliquan-
tum prominet, ab inferiore lineam habet in utramque partem
productam. C et Ε rotundam formam praebent, huius media
lineola summae quam maxime admota est. Μ quoque et Υ
rotundioribus ductibus exaratae sunt, ω eadem forma bipar-
tita est atque in nostra scriptura vulgari. In litteris Α et Δ
et Λ postremus ductus aliquantum prominet, cetera litterae
Α pars in laquei sormam redacta est. Littera Ξ uno tenore
ita depicta est, ut sinistrorsum arcus spectent, Ψ crucis figu-
ram monstrat. Frequenter autem litterae inter se colligan-
tur transversis lineis earum quae sunt Γ Τ Π Η Ε Θ usque
ad proximam litteram productis, id quod perspicuitati aliquan—

1) Hodie conservatur tribus vitris inclusa, quarum prima Lyc.
col. I—XVI, altera Eux. col. XVII-XXXIV, tertia col. XXXV
—XLIX complectitur.

2) cf. praeter Babingtonis editionem singulas imagines photo-
typieas, quae inveniuntur apud E. A. Bond et E. M. Thompson,
the Palaeographical Society Facsimiles of Manuscripts and In-
scriptions vol. Ι, Nr.126‚ F. G. Kenyon, palaeography of Greek
Papyri, Plato XVI.

